آکادمی توانا از سیستم استاندارد Elo برای رده‌بندی بازیکنان خود و بازیکنانی که در مسابقات هفتگی آکادمی شرکت می‌کنند، استفاده می‌کند. این سیستم، روشی جهانی برای محاسبه سطح مهارتی بازیکنان رشته‌های ورزشی است و فدراسیون جهانی تنیس روی میز نیز آن را به‌کار می‌برد.
اطلاعات کامل درباره این روش را می‌تواند در ویکی‌پدیا در مدخل
<a href="https://en.wikipedia.org/wiki/Elo_rating_system" target=_blank> Elo Rating System </a>
بخوانید. در ادامه آن را مختصرا توضیح می‌دهیم.
هر ورزشکار دارای یک عدد ریتینگ است که هر چه بالاتر باشد به معنای توانایی بیشتر اوست. این عدد بر اساس نتیجه مسابقات بازیکنان تغییر می‌کند. در هر مسابقه برنده امتیاز مشخصی را کسب می‌کند که به ریتینگ او افزوده می‌شود و همین امتیاز از ریتینگ بازنده کسر می‌شود. مقدار این امتیاز به اختلاف ریتینگ دو بازیکن تا پیش از انجام مسابقه بستگی دارد.
اگر بازیکن دارای ریتینگ بالاتر به پیروزی برسد -یعنی آنچه انتظار می‌رفته اتفاق بیفتد- امتیاز کمی به او تعلق می‌گیرد. اما اگر بازیکن دارای ریتینگ پایین‌تر پیروز شود، امتیاز بیشتری کسب خواهد کرد. فرد بازنده نیز همین مقدار امتیاز را از دست می‌دهد. این امر باعث می‌شود که سیستم خود تصحیح شونده (self-correcting) عمل کند و در طولانی مدت ریتینگ ورزشکار تخمین درستی از توانایی او باشد. زیرا اگر ریتینگ ورزشکاری پایین‌تر از توانایی واقعی‌اش باشد، در طولانی مدت، بهتر از آنچه سیستم انتظار دارد عمل می‌کند. در نتیجه امتیازات بیشتری کسب می‌کند تا زمانی که ریتینگ او تصحیح شود.
 
فرمول ریاضی محاسبه ریتینگ به قرار زیر است:
فرض کنیم بازیکنی با ریتینگ Ra مقابل بازیکنی با ریتینگ Rb به پیروزی برسد. کیفیت دو بازیکن با Qa و Qb نمایش داده می‌شود که از فرمول زیر به‌دست می‌آید:
Qa=10^Ra/400 Qb=10^Rb/400